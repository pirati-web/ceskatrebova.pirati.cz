---
layout: post
category: CLANKY
title: Piráti a Starostové v Lanškrouně
date: 2021-08-06T15:00:00.000Z
tags: ceska-trebova
author: Piráti Česká Třebová
image: posts/2021/
published: true
---
V rámci akce **Setkejte se s Piráty a Starosty ve vašem městě** jsme v pátek navštívili Lanškroun, kde se náš lídr za Pardubický kraj Mikuláš Ferjenčík a místopředseda MS Českotřebovsko – Standa Dufek – setkali s místním starostou Radimem Vetchým.

Ten nás seznámil s činností firem sídlících v Lanškrouně. Řeč padla i na **zdravotnictví**, kde největším problémem je nedostatek dětských lékařů. Zabývali jsme se také **školstvím** a dostupností vzdělání v daném regionu, **investicemi města** (kde v tuto chvíli největším počinem je stavba polikliniky za 120 milionů), péčí o **životní prostředí** nebo jaké **kulturní a společenské** akce Lanškroun pořádá.

Mikuláš Ferjenčík měl také možnost zodpovědět dotazy týkající se činnosti Sněmovny. Nejdiskutovanějším bodem se potom stal nedávno schválený stavební zákon.

Radim Vetchý nás potom provedl po městě. Měli jsme tak možnost se podívat i na právě probíhající výstavbu nové polikliniky. Celá schůzka byla završena v 17.00, kdy měl místní starosta příjemnou povinnost odstartovat *Mezinárodní cyklistický etapový závod mládežnických kategorií zvaný "Malý závod míru 2021 AVX"*.

Celou návštěvu jsme zakončili u Lanškrounských rybníků, kde jsme si popovídali s místními a probrali i jejich dotazy k naší koalici. 
