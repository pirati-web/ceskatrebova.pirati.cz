---
layout: post
category: CLANKY
title: Jednání Zastupitelstva města Česká Třebová (13.9.2021)
date: 2021-03-24T14:00:00+0200
tags: 
      - ceska-trebova
author: Piráti Česká Třebová
image: articles/2021/zastupitelstvo.jpg
---

****V pondělí 13. září proběhlo v České Třebové jednání zastupitelstva města.** Přinášíme krátký report pro všechny, kteří se této schůze nemohli zúčastnit:**

•  Prvním bodem byly **majetkové záležitosti** a v jejich rámci proběhlo schválení prodeje bytových jednotek na Trávníku, tzv. " Jezevčík ". Náš postoj jsme prezentovali již dříve zde: [https://ceskatrebova.pirati.cz/aktuality/jezevcik.html](https://ceskatrebova.pirati.cz/aktuality/jezevcik.html)

•  Následovalo i **několik návrhů změn v územním plánu**. Zde jsme podpořili alternativní variantu na možnou změnu plochy zeleně na plochu, kde by byla v budoucnu možná výstavba. V současné době tato alternativa naráží na zákonná omezení, ta by se ovšem mohla časem změnit. Bohužel - nepanovala větší shoda v zastupitelstvu, takže námi podporovaná varianta neprošla.

•  Bylo schváleno **navýšení poplatku za svoz komunálního odpadu**. Sazba poplatku je navržena ve výši 720 Kč, což proti stávajícím 588 Kč představuje navýšení o 22,44%. Současná hodnota byla platná od 1.1. 2013 a roční výdaje města na likvidaci komunálního odpadu stouply proti roku 2013 téměř o 28 %.a Došlo zároveň i k celkovému navýšení cen nákladů na provoz.

•  Na závěr jsme jednali o **schválení nové vyhlášky o stanovení obecního systému odpadového hospodářství na území města Česká Třebová**. Zde bude kladen hlavně větší důraz na třídění komunálního odpadu a tím snížení poplatků za skládkování. Daná vyhláška byla odhlasována a schválena.

*Za Piráty Česká Třebová Jiří Ducháček a Zbyněk Ruda*
