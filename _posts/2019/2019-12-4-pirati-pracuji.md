---
layout: post
category: CLANKY
title: Piráti pracují pro město !!
date: 2019-04-11T07:20:00.000Z
tags: zpravy smartcity smart opensw transparence otevřené město česká trebová
author: Jiří Ducháček
image: assets/img/posts/2019/smartcity4.jpg
published: true
---
**Piráti pracují pro město !!**

Piráti pracují pro město!

Před volbami jsme slíbili, že ať získáme jakýkoli počet mandátů, budeme pracovat pro město.
Jak se nám to daří, posuďte sami.

1. Podařilo se nám nastartovat jednání vedoucí k zavedení elektronického hlasovacího zařízení
při jednáních Zastupitelstva města, následnou úpravu Jednacího řádu zohledňující jeho použití a
umožňující streamování (přímé přenosy) jednání.

2. Podílíme se na přípravě hotspotů veřejné wifi sítě ve městě v rámci projektu WIFI4EU.

3. Ve spolupráci s Českými radiokomunikacemi pracujeme na zlepšení příjmu DVBT-2 ve městě.

4. V rámci nově zřízené městské skupiny pro IT pracujeme na zapojení města do projektu SMART city.
Cílem projektu je postupná digitalizace úřadu, propojenost systému s městskou kartou tak aby byla
co nejšíře využitelná například v knihovně, parkovacích automatech a dalších místech. Jedním z
podstatných cílů projektu je zapojení města do systému otevřených měst. Cílem je transparence
městských financí včetně zavedení rozklikávacího rozpočtu. I proto jsme se zúčastnili konference
o SMART city v Brně a spolupracujeme i v rámci projektu Otevřená města (více na www.otevrenamesta.cz).
Tam se snažíme inspirovat a přejímat řešení již osvědčená v praxi a užitečná pro naše město.

5. V rámci IT komise jsme doporučili použití open source softwarového systému Golemio jako jádra
systému pro Smart City. Jedná se o otevřený software, který je dostupný prakticky zadarmo oproti
placeným řešením velkých firem.

Na prosazování pirátských myšlenek pro město přirozeně spolupracujeme a vyjednáváme i s ostatními
zastupiteli a jsme rádi, že se nám daří o užitečnosti pirátských principů přesvědčovat naše kolegy
v zastupitelstvu i odborných komisích. Bez spolupráce bychom se neobešli a ke komunální politice prostě patří.
Dlouhodobě říkáme, že nechceme být opozicí za každou cenu a myslíme, že naše dosavadní činnost to jen potvrzuje.

Jsme Piráti.  **Držíme kurz.**
