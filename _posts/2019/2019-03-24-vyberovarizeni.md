---
layout: post
category: CLANKY
title: Transparentní výběrová řízení.
date: 2019-03-24T07:20:00.000Z
tags: zpravy vyberova rizeni ceska trebová
author: Jiří Ducháček
image: posts/2019/vyber2.png
published: true
---
**Udělejme výběrová řízení transparentnější!**

Vážení přátelé, příznivci,

jak jsme Vám slíbili, na základě Zákona o svobodném přístupu k informacím jsme si vyžádali
informace k výběrovému řízení na pozici ředitele Sociálních služeb Česká Třebová.
Z dokumentů, které jsme obdrželi, je patrné, že výběrová řízení na obdobné pozice v našem
městě neprobíhají dostatečně transparentně, a to z několika důvodů:

1. Nelze jednoduše zpětně doložit postup výběrové komise a důvody výběru kandidáta.
2. Celý průběh výběrového řízení není dostatečně zdokumentován, omezuje se prakticky jen na protokol
 osvědčující přítomnost a výsledek rozhodnutí.
3. Výběrová řízení jsou nedostatečně propagována a zveřejňována.

Jsme přesvědčeni, že k větší otevřenosti a transparenci by přispělo zavedení těchto kroků:

1. Dostatečná propagace výběrových řízení nejen na stránkách města, ale i v dalších regionálních médiích.
2. Dostatečný časový prostor pro podání přihlášek do výběrových řízení, minimálně 15 pracovních dní.
3. Jasně nastavená kritéria výběrových řízení a jejich jasné rozdělení na nezbytná, vylučující,
 doporučená a doplňující.
4. Transparentní určení váhy jednotlivých kritérií při rozhodování výběrové komise.
5. Písemná dokumentace rozhodování členů výběrové komise.
6. Archivace veškerých podkladů pro rozhodování po dobu nejméně jednoho roku a jejich dostupnost
 přinejmenším pro členy Zastupitelstva města.

Věříme, že popisovaná opatření omezí výskyt spekulací a leckdy oprávněných nezodpovězených otázek,
které při vyhlášení výsledků výběrových řízení často vyvstávají.

Návrh usnesení k zavedení popsaných bodů připravujeme. Pokud máte k tématu jakékoli náměty,
 připomínky nebo dotazy, napište nám. Rádi se necháme inspirovat Vašimi postřehy.

Jsme Piráti. Držíme kurz.



Jsme Piráti a  říkáme **ANO TRANSPARENCI**,

říkáme **ANO svobodnému přístupu k informacím**.
