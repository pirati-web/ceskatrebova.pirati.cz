---
layout: post
category: CLANKY
title: NOVÉ PŘEDSEDNICTVO MS
date: 2020-11-13T07:11:00.000Z
tags: ceska-trebova
author: Piráti Česká Třebová
image: assets/img/posts/2020/drzime-kurz.jpg
published: true
---
V úterý 17. listopadu to budou dva roky od založení místního sdružení Českotřebovsko.
 Tímto dnem skončí mandát prvního předsednictva našeho MS, jehož členy byli předseda
 Martin Herman a místopředsedové Andrej Ramašeuski a Jaroslav Lainz.
 V uplynulém týdnu zvolili členové MS předsednictvo nové. Předsedou MS se stal
 Jaroslav Lainz z České Třebové, který pracuje jako speciální pedagog.
 Místopředsedy byli zvoleni Tomáš Grosskopf, učitel z malebné obce Výprachtice,
 a Stanislav Dufek, geoinformatik z České Třebové.
Nový předseda ocenil úspěchy za minulé období a zmínil úkoly pro nové dvouleté funkční období:
„Chceme navázat na to, co se povedlo, a připravit naše místní sdružení na blížící
 se sněmovní a komunální volby, v nichž bychom jako Piráti chtěli ještě vylepšit
 výsledky z posledních voleb.“
Místopředseda Tomáš Grosskopf k tomu uvádí: „Čekají nás dva roky tvrdé práce – tvrdé
i díky volbám, o nichž se zmínil nově zvolený předseda. A já se na tuto výzvu těším.
Pro mě je důležité ukázat lidem, jakým způsobem se Piráti snaží zlepšit jejich život.
Proto bych se chtěl zaměřit na komunikaci a mediální odbor. Zároveň je potřeba
postupně do našich řad získat další kvalitní lidi, protože jen to je základem pro
fungování něčeho, co má smysl.“

Stanislav Dufek se ve funkci místopředsedy chce věnovat rozvoji členské základny,
komunikaci a vnitřní organizaci sdružení: „Za volebním úspěchem je spousta mravenčí
a pro nezúčastněné osoby mnohdy neviditelné práce. Abychom ji mohli dělat ještě lépe
než dosud a uspět v dalších obcích, bude třeba rozšířit členskou základnu a okruh
 našich příznivců. To s sebou jistě ponese zvýšené nároky na kvalitní komunikaci a
  dobrou interní organizaci sdružení“.
Nové předsednictvo má tedy náročné plány, ale budoucnost vidí optimisticky.
Jak to shrnul nový předseda: „Věřím, že se členům našeho sdružení podařilo zvolit
 kvalitní tým, který naplní očekávání a naděje v něj vložené, a společně se všemi
 členy sdružení se nám bude dařit prosazovat program Pirátů.“

**Jsme Piráti. Budoucnost řešíme TEĎ!**
